# **7.Classificacions dels SGBD**
Veurem la classificació respecte uns quants criteris.

- Segons el model de dades utilitzat, tindrem els SGBD **relacionals**, jeràrquics i de xarxa. Els dos últims, encara que fa temps van tenir molta importància i aplicació comercial, han quedat antiquats. Nosaltres ens centrarem en els SGBD Relacionals. Últimament han aparegut els **orientats a objectes**, i altres que per no seguir el model relacional s'anomenen **NoSQL** Intentarem veure alguns aspectes en l'últim tema.
- Segons el número d'usuaris, tindrem sistemes **monousuari**, que només atenen un usuari al mateix temps, i els sistemes **multiusuari**, que atenen molts usuaris al mateix temps.
- Segons el nombre de llocs on està ubicat el sistema, tindrem els **centralitzats**, en els quals tant el SGBD com les dades estan en un únic ordinador central (encara que es puga accedir a la B.D. de forma remota). Per contra estaran els SGBD **distribuïts** (**SGBDD**), en els quals el SGBD i les dades estan distribuïts en uns quants llocs connectats per una xarxa. Dins d'aquestos podríem fer una distinció entre els **homogenis**, que utilitzen tots els llocs el mateix software, i els **heterogenis** o **federats** que utilitzen distint software i té cada SGBD particular un cert grau d'autonomia local.

[« Anterior](6_llenguatges_del_sgbd.md) | [Següent »](autoavaluaci.md)

Llicenciat sota la [Llicència Creative Commons Reconeixement NoComercial CompartirIgual 3.0](http://creativecommons.org/licenses/by-nc-sa/3.0/)
